[home](../README.md)
 | 
[english](../en/2021-04-07.md)

### 2,5 millió beoltott, az újraindítás első lépései

Tisztelt Hölgyem/Uram!

Magyarország változatlanul az európai élmezőnyben van a beoltottság terén. A beoltottak száma ezen a héten meghaladja a 2,5 milliót. Ez lehetővé teszi, hogy szigorú biztonsági szabályok mellett megtegyük az első lépéseket az élet fokozatos újraindítása felé. Ennek megfelelően:

- a kijárási tilalom az este 10 és reggel 5 óra közötti időszakra módosul;

- az üzletek reggel 5 óra és este 9:30 között lehetnek nyitva;

- az üzletek, köztük a március 8. óta zárva tartó üzletek szigorú szabályok mentén nyitva lehetnek: átlagosan 10 négyzetméterenként 1 vásárló lehet az üzletben;

- a szolgáltatásokkal kapcsolatos ideiglenes védelmi intézkedések megszűnnek, így kinyithatnak a fodrászatok és a kozmetikák is;

- a vendéglátóhelyeken továbbra is csak elvitelre történő kiszolgálás lehetséges, a vendégek csak az ehhez szükséges időtartamra mehetnek be az éttermekbe;

- az iskolák és az óvodák a pedagógusok oltását követően, április 19-én indulhatnak újra.

Már több mint 3 millió 840 ezren regisztráltak az oltásra. Az oltási terv alapján májusig minden olyan honfitársunk megkaphatja a vakcinát, aki eddig regisztrált.

Addig is vigyázzunk egymásra!


Tisztelettel:
Koronavírus Tájékoztatási Központ

---
`Wed 2021-04-07 18:26`