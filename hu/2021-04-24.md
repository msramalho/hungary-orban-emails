[home](../README.md)
 | 
[english](../en/2021-04-24.md)

### Internetes időpontfoglalás oltásra

Tisztelt Hölgyem / Uram!


A beoltottak száma Magyarországon meghaladta a 3,5 milliót. Ez jelentős eredmény, de még nincs vége a vírus elleni küzdelemnek. Több millió adag vakcina érkezik Magyarországra, így a következő hat hétben meg tudjuk duplázni a beoltottak számát.

Az oltási program további gyorsítása érdekében elindult egy online időpontfoglaló oldal. Ezen minden regisztrált állampolgár egyszerűen és gyorsan foglalhat magának oltási időpontot.

Az időpontfoglaló honlapot az alábbi címen találja: www.eeszt.gov.hu

Ezen az oldalon kifejezetten a kórházi oltópontokon történő oltásra lehet időpontot foglalni az április 26. (hétfő), április 27. (kedd) és április 28. (szerda) napokra, Sinopharm vakcinával történő oltásra.

Az időpontfoglaló oldalon azok jelentkezhetnek, akik regisztráltak, és még nem kaptak oltást. Ezen az oldalon ellenőrizheti regisztrációja státuszát:

https://vakcinareg.neak.gov.hu/regisztracio/

A kórházi oltópontok mellett a háziorvosoknál is folytatódik az oltás. Tisztelettel arra kérjük, hogy ha már foglalt online időpontot a kórházi oltópontra, és ezt követően hívja Önt a háziorvos, akkor jelezze felé, hogy már van időpontja kórházi oltópontos oltásra. Így a háziorvos másnak tudja felajánlani a vakcinát.

Köszönjük, hogy Ön is beoltatja magát. Arra kérjük, győzzön meg erről másokat is! Az oltás életet ment.

Tisztelettel:

Kormányzati Tájékoztatási Központ

---
`Sat 2021-04-24 3:41`