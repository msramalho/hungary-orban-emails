[home](../README.md)
 | 
[english](../en/2021-11-23.md)

### Tájékoztatás a megerősítő oltásról és az oltási akcióhétről

Tisztelt Hölgyem/Uram!

A koronavírus-járvány negyedik hulláma Magyarországon is zajlik. A vírus gyorsan terjed, és sokakat megbetegít.

Arra kérjük a 4 hónapnál régebben oltottakat, hogy vegyék fel a megerősítő harmadik oltást. Ennek érdekében a kormány oltási akcióhetet szervez november 22. (hétfő) és november 28. (vasárnap) között. Ezeken a napokon előzetes időpontfoglalás nélkül is fel lehet venni az oltást. A vakcina beadása ebben az esetben érkezési sorrendben történik.

A kórházi oltópontok reggel 7 és este 19 óra között tartanak nyitva. A jelentkezők a megerősítő harmadik oltáson kívül akár az első, akár az elmaradt második oltást is megkaphatják.

Az oltópontok elérhetőségét és minden fontos információt ezen az oldalon találhat meg:

https://koronavirus.gov.hu/cikkek/minden-fontos-az-oltasi-akciohetrol

Azokat, akik még egyáltalán nem éltek az oltás lehetőségével, arra kérjük, ne halogassák tovább a döntést, igényeljék a vakcinát saját maguk és a környezetükben élők védelme érdekében is!

Az oltás működik, az oltás életet ment.

Tisztelettel:

Kormányzati Tájékoztatási Központ

---
`Tue 2021-11-23 18:20`