[home](../README.md)
 | 
[english](../en/2021-07-04.md)

### Az újraindítás újabb lépései 5,5 millió beoltottnál

Tisztelt Hölgyem/Uram!

Örömmel tájékoztatjuk arról, hogy a beoltottak száma Magyarországon meghaladta az 5,5 milliót. Ez lehetővé teszi, hogy feloldjuk a korlátozások jelentős részét.

- Mostantól nem kötelező a maszkviselés (a kivételt a szociális intézmények és a kórházak jelentik).
- Védettségi igazolvány nélkül lehet belépni a vendéglátó üzletekbe, a szálláshelyekre, a szabadidős létesítményekbe és az előreváltott ülőhelyes nézőtérrel megrendezett kulturális rendezvényekre.
- Az üzletekre vonatkozó korlátozások megszűnnek.
- Családi eseményeken és magánrendezvényeken az eddigi 50 fős létszámkorlátozás 100 főre, lakodalom esetén a 200 fős létszámkorlátozás 400 főre emelkedik.

A sportrendezvényeket, a zenés-táncos rendezvényeket és a zárt térben tartott, vagy az 500 főt meghaladó, szabadtéren tartott egyéb rendezvényeket továbbra is csak védettségi igazolvánnyal lehet látogatni.

Bővebb tájékoztatás itt érhető el.

Többféle vakcina is rendelkezésre áll Magyarországon, így mindenki megkaphatja az oltást, aki szeretné. A regisztrációs honlap (https://vakcinainfo.gov.hu/) és az online időpontfoglaló továbbra is mindenki számára elérhető. Amennyiben van olyan ismerőse, aki még nem regisztrált, kérjük, biztassa arra, hogy tegye meg! Az oltás életet ment.

 

Tisztelettel:

Kormányzati Tájékoztatási Központ

---
`Sun 2021-07-04 20:29`