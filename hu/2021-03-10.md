[back](../README.md)
 | 
[english](../en/2021-03-10.md)

### Már több mint egymillióan kaptak oltást

Tisztelt Hölgyem/Uram!

Már több mint egymillió honfitársunk kapta meg a koronavírus elleni védőoltást. Lakosságarányosan Magyarország a második legjobban teljesítő ország az Európai Unióban. Hazánkban már közel kétszer annyian kapták meg a vakcinát, mint az európai országokban átlagosan.

Ez annak köszönhető, hogy már ötféle oltóanyagot használunk a hazai oltási programban. A következő hetekben újabb szállítmányok érkeznek, így az oltási program tovább gyorsul.
Az uniós országok átoltottságáról szóló részletes statisztikát ezen az oldalon találja.

A szakemberek egyetértenek abban, hogy a járványt csak oltással lehet megfékezni. Már 3 millió 30 ezren jelezték, hogy szeretnének élni a lehetőséggel. Kérjük, hogy amennyiben van olyan családtagja, ismerőse, aki még nem regisztrált, biztassa arra, hogy tegye meg. A vakcina életeket ment.

Együtt újra sikerülni fog!


Tisztelettel:
Koronavírus Tájékoztatási Központ

---
`Wed 2021-03-10 13:30`