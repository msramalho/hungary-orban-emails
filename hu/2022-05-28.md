[home](../README.md)
 | 
[english](../en/2022-05-28.md)

### Tájékoztatás az új kormány döntéséről

Tisztelt Hölgyem/Uram!

Megalakult az új kormány. A legfontosabb feladatunknak azt tartjuk, hogy megőrizzük hazánk biztonságát, és megvédjük a magyar családokat a háború káros gazdasági következményeitől. Meg kell védenünk a rezsicsökkentést, és meg kell erősítenünk a honvédséget.

Azért, hogy ezeket a célokat elérjük, a kabinet fontos döntéseket hozott. A költségvetésben 2022-re és 2023-ra létrehozunk egy rezsivédelmi és egy honvédelmi alapot. Ezekből fogjuk finanszírozni a rezsicsökkentés fenntartását és a honvédelem erősítését. Kötelezni fogjuk az elmúlt időszakban nagy hasznot felhalmozó nagyvállalatokat, hogy extraprofitjuk nagy részét ebbe a két alapba fizessék be. Elvárjuk, hogy ilyen módon hozzájáruljanak az ország védelméhez.

Azzal kell számolnunk, hogy az orosz-ukrán háború nem ér véget rövid időn belül. A konfliktus elhúzódása energiaár-emelkedést okoz egész Európában, ez pedig jelentősen növeli az inflációt. Ilyen körülmények között is mindent meg fogunk tenni azért, hogy védelmet nyújtsunk a családoknak. Ezután sem fogjuk engedni, hogy a magyar emberek fizessék meg a háború árát!

Tisztelettel:
Kormányzati Tájékoztatási Központ

---
`Sat 2022-05-28 22:17`