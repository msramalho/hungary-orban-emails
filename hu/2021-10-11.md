[home](../README.md)
 | 
[english](../en/2021-10-11.md)

### Tájékoztatás a kormány döntéseiről

Tisztelt Honfitársam!


A járvány utáni életről szóló nemzeti konzultációban több mint 1,4 millióan mondták el véleményüket. Azért írok Önnek, hogy tájékoztassam azokról a döntésekről, amelyeket a konzultáció eredményei alapján hoztunk.

A hitelmoratóriumot 2022. június 30-ig meghosszabbítottuk

A gyermeket várók és nevelők, a nyugdíjasok, a közfoglalkoztatottak ezután is élhetnek a lehetőséggel, mint ahogy azok a vállalkozások és magánszemélyek is, akiknek jelentősen csökkent a jövedelmük az előző évhez képest.

Döntöttünk a családi adóvisszatérítésről

Jövő februárban a gyermeket nevelő szülőknek visszatérítjük a 2021-ben befizetett jövedelemadójukat az átlagbér adószintjéig. Ez közel kétmillió honfitársunk életében jelent érzékelhető segítséget.

Támogatjuk idős honfitársainkat

A nyugdíjasok idén minden korábbinál nagyobb összegű, 80 ezer forintos nyugdíjprémiumot kapnak. Emellett jövő februárban folytatódik a 13. havi nyugdíj visszaépítése is.

Folytatjuk az adócsökkentés politikáját

Tárgyalunk a munkaadók és a munkavállalók képviselőivel a minimálbér 200 ezer forintra emeléséről, és az ehhez szükséges adócsökkentésről. A fiatalabb korosztályok is számíthatnak a kormány támogatására: január 1-től a 25 év alatti fiataloknak nem kell majd jövedelemadót fizetniük.

A magyar gazdaság teljesítménye Európában az elsők között haladta meg a járvány előtti szintet. Döntéseink nyomán a gazdaság újraindítását minden magyar ember érezni fogja.

Nekünk továbbra is Magyarország az első!


Tisztelettel:

Orbán Viktor
miniszterelnök

---
`Mon 2021-10-11 10:16`