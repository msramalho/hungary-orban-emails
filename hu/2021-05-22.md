[home](../README.md)
 | 
[english](../en/2021-05-22.md)

### Az újraindítás következő lépései

Tisztelt Hölgyem/Uram!


A felnőtt magyarok több mint 50 százaléka már megkapta az oltást, ezzel továbbra is élen járunk az uniós országok között. Amikor a beoltottak száma eléri az 5 milliót, újabb intézkedéseket hozhatunk az élet újraindítása érdekében, a kormány feloldja a járványügyi korlátozások jelentős részét:

- Nem kell maszkot viselni a közterületeken.
- Megszűnik a kijárási tilalom.
- Az üzletek és vendéglátóhelyek kötelező zárási időpontja is megszűnik.
- Engedélyezett az egyéni és csapatsport a közterületeken.
- 50 fővel korlátozás nélkül meg lehet tartani a magán és családi rendezvényeket.
- Korlátozás nélkül akár 200 fővel is lehet tartani lakodalmakat.
- Lehet szabadtéri rendezvényeket tartani legfeljebb 500 fő részvételével, de az 500 főt meghaladó rendezvény csak védettségi igazolvánnyal látogatható.
- A zenés-táncos rendezvények látogathatóak, ám ehhez védettségi igazolványra van szükség létszámtól és helyszíntől függetlenül.
- Zárt téri rendezvény továbbra is csak védettségi igazolvánnyal látogatható.
- A védettségi igazolvánnyal rendelkező 16-18 évesek felnőtt kísérete nélkül is mehetnek zárt térbe (pl. moziba, étterembe).

Bővebb tájékoztatás itt érhető el.

Mivel többféle vakcina is rendelkezésre áll, Magyarországon mindenki megkaphatja az oltást, aki szeretné. Amennyiben van olyan ismerőse, aki még nem regisztrált, kérjük, biztassa arra, hogy tegye meg! Az oltás életet ment.

 

Tisztelettel:

Kormányzati Tájékoztatási Központ

---
`Sat 2021-05-22 13:28`