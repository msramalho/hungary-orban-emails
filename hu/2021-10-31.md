[home](../README.md)
 | 
[english](../en/2021-10-31.md)

### Felhívás az oltásokkal kapcsolatban

Tisztelt Hölgyem/Uram!

A koronavírus-járvány negyedik hulláma elérte Magyarországot is. Egész Európában, így hazánkban is nő a betegek száma. A most terjedő delta vírusmutáns gyorsan terjed, és súlyosabb megbetegedést képes okozni. A legnagyobb veszélyben továbbra is a beoltatlanok vannak.

Felhívjuk az oltottak figyelmét, hogy a védőoltás után kialakuló védettség néhány hónap elteltével gyengülhet. Ez minden vakcinára igaz. Ezért a régebben oltottak számára is kiemelten fontos az ismétlő oltás.

Ezért kérjük, hogy amennyiben elmúlt 18 éves, és már több mint 4 hónapja vette fel korábbi oltását, jelentkezzen az ismétlő harmadik oltásra is! Ennek beadását kérheti háziorvosától, emellett az interneten is foglalhat időpontot valamely kórházi oltópontra. Ezt az alábbi oldalon tudja megtenni:

www.eeszt.gov.hu/hu/web/guest/covid-oltas-idopontfoglalas

Az oltás működik, az oltás életet ment. Éljen vele Ön is!

Tisztelettel:

Kormányzati Tájékoztatási Központ

---
`Sun 2021-10-31 4:44`