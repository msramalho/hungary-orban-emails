[home](../README.md)
 | 
[english](../en/2022-04-13.md)

### Köszönet

Tisztelt Honfitársam!

Szeretnék köszönetet mondani mindenkinek, aki április 3-án részt vett a parlamenti választáson és a népszavazáson. A magas részvétel a magyar demokrácia erejét bizonyítja, és biztosítja az újonnan megalakuló Országgyűlés erős felhatalmazását.

Az eredmények egyértelműek. A magyarok békét és biztonságot akarnak. Az új kormány minden lehetséges eszközzel azon dolgozik majd, hogy érvényt szerezzen akaratuknak.

Az elmúlt években sok nehézséggel szembesültünk, de összefogással mindig sikerült ezeken úrrá lennünk. Minden magyar ember számíthat a kormányra, függetlenül attól, hogy mely pártot támogatta bizalmával, és mely pontján él az országnak.

Tisztelettel:
Orbán Viktor
miniszterelnök

---
`Wed 2022-04-13 10:31`