[home](../README.md)
 | 
[english](../en/2022-06-01.md)

### Magyarország mentesül az olajembargó alól

Tisztelt Hölgyem/Uram!

A legutóbbi uniós csúcstalálkozón megvédtük a rezsicsökkentést. Megakadályoztuk azt a brüsszeli javaslatot, amely betiltotta volna az Oroszországból származó olaj használatát Magyarországon. A megállapodás alapján azok az országok, amelyek csővezetéken kapják az olajat, továbbra is a régi feltételekkel folytathatják a gazdálkodásukat.

Az Európai Unióban már így is az egekben vannak az energiaárak, és magas az infláció. A szankciók miatt egész Európa egy világgazdasági válság szélén táncol. Ilyen körülmények között kibírhatatlan lett volna számunkra, ha drágább olajjal kell működtetnünk a magyar gazdaságot. Ez felért volna egy magyar gazdaságra ledobott atombombával. Az eredeti brüsszeli csomag elfogadása 55-60 százalékkal növelte volna az üzemanyagok árát, amely más termékek árát is tovább emelte volna.

A magyar álláspont a kezdetektől fogva világos volt: elítéljük Oroszország katonai beavatkozását, segítő kezet nyújtunk az Ukrajnából érkező bajbajutottaknak, de továbbra sem engedhetjük meg, hogy a magyar emberekkel fizettessék meg a háború árát.

Tisztelettel:
Kormányzati Tájékoztatási Központ

---
`Wed 2022-06-01 14:18`